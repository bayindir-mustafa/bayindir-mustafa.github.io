---
title: Konya Seyahati Güncesi
tags:
categories:
date: 2024-05-20
lastMod: 2024-05-20
---
19 Mayıs #2024 tarihinde öncelik KONYA Çatalhöyük olmak üzere bir gezi yapmaya #Karar verdik.

Yolculuğu Yüksek Hızlı Tren ile yapmaya #Karar verdik. YHT ile yolculuk yaklaşık #2 saat sürüyordu. YHT bileti alabilmek için en uygun yöntem mobil uygulamayı kullanmak. Fiyatlar yetişkin 200 TL, öğrenci ise 170 TL. #Business sınıfı tercih ederseniz, indirim seçeneği bulunmuyor ve fiyatı sabit 300 TL. Üst sınıfın farkı geniş koltuklar ve bu sebeple bir sırada 2+2 yerine 2+1 koltuk bulunması; bir de içinde yiyecek ve içeceklerin bulunduğu bir ikramlarının bulunması.

Ankara'da YHT istasyonunda bir kapalı otopark mevcut. Bu otopark 12-24 saat arasından 290 TL tutuyor. Pratik ancak biraz pahalı.

Konya'da kullanmak üzere garenta üzerinden bir araç kiraladık. Araç sınıfına göre fiyat değişiyor olsa da sigorta dahil 1300 TL lik bir fiyatı vardı. Yaklaşık 200 km yol katettik, bunun için de 300 TL lik bir benzin harcaması yaptık.

Sabaha tarihi Sille köyünde bir kahvaltı ile başladık. Kırık Testi isimli çok şirin bir cafe de aşırı kalabalık olmayan bir ortamda çok güzel bir kahvaltı yaptık. Serpme Kahvaltı fiyatları 200-250 arasında değişiyordu.

Ardından Çatalhöyük ören yerini gezmek üzere bir harekete geçtik. Sille Çatalhöyük arası yaklaşık 50 km, Konya'da pazar trafiği oldukça sakindi ve Ören yerinde gitmemiz, 30-40 dakika sürdü.

Kültür ve Turizm bakanlığı eski tesisleri yenileri ile değiştirmek üzere bir çalışma başlatmış. Karşılama alanı diye adlandırılan bina tamamlanmış. Güzel bir kafesi var ve fiyatları makul. Ören yerini gezmek üzere planlanan platform henüz tamamlanmamış ancak tamamlanınca ören yeri çepe çevre gezilebilecek. Karşılama alanı olarak adlandırılan binanın önünde 60-70 araçlık bir otopark var. Bu bina interaktif bir müze olarak tasarlanmış. Normalde sadece Çatalhöyük kazı alanını görseniz burun kıvıracağınız bir yer burası sayesinde ilgi çakici bir mekana dönüşüyor. İçinde iki saatinizi rahatlıkla harcarsınız.


