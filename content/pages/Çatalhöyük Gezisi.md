---
tags:
- gezi
title: Çatalhöyük Gezisi
categories:
date: 2024-05-20
lastMod: 2024-05-21
---
19 Mayıs 2024 tarihinde ailecek öncelik Çatalhöyük olmak üzere bir Konya gezisi yaptık.

Günlük olarak gitmeyi düşündüğümüz için yorgunluk olmasın diye yolculuğu Yüksek Hızlı Tren ile yapmayı planladık.

  + YHT ile yolculuk yaklaşık 2 saat sürüyordu.

  + YHT bileti alabilmek için en uygun yöntem mobil uygulamayı kullanmak.

  + Fiyatlar yetişkin 200 TL, öğrenci ise 170 TL. Business sınıfı tercih ederseniz, indirim seçeneği bulunmuyor ve fiyatı sabit 300 TL. Üst sınıfın farkı geniş koltuklar ve bu sebeple bir sırada 2+2 yerine 2+1 koltuk bulunması; bir de içinde yiyecek ve içeceklerin bulunduğu bir ikramlarının bulunması.

Ankara'da YHT istasyonunda bir kapalı otopark mevcut. Bu otopark 12-24 saat arasından 290 TL tutuyor. Pratik ancak biraz pahalı.

Konya'da kullanmak üzere garenta üzerinden bir araç kiraladık. Araç sınıfına göre fiyat değişiyor olsa da sigorta dahil 1300 TL lik bir fiyatı vardı. Yaklaşık 200 km yol katettik, bunun için de 300 TL lik bir benzin harcaması yaptık.

Sabaha tarihi Sille köyünde bir kahvaltı ile başladık. Kırık Testi isimli çok şirin bir cafe de aşırı kalabalık olmayan bir ortamda çok güzel bir kahvaltı yaptık. Serpme Kahvaltı fiyatları 200-250 arasındaydı.

Ardından Çatalhöyük ören yerini gezmek üzere aracımızla hareket ettik. Sille Çatalhöyük arası yaklaşık 50 km, Konya'da pazar trafiği oldukça sakindi ve Ören yerinde gitmemiz, 30-40 dakika sürdü.

Kültür ve Turizm Bakanlığı eski tesisleri yenileri ile değiştirmek üzere bir çalışma başlatmış.  Bu kapsamda müze binası tamamlanmış ve hizmete açılmış. Ayrıca höyük'ü çevreleyecek bir gezi platformu da planlanmış ancak henüz tamamlanmamış. Müze binasının önünde 60-70 araçlık bir otopark var. Müze klasik bir müzeden farklı olarak interaktif bir öğrenme alanı olarak tasarlanmış. Böylelikle çok daha kısa sürebilecek ve belki de sadece çok meraklı olanların ilgisini çekebilecek Çatalhöyük ören yeri bu tasarım sayesinde ilgi çekici bir mekana dönüşmüş.
